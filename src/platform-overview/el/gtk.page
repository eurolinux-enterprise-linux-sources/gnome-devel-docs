<?xml version="1.0" encoding="utf-8"?>
<page xmlns="http://projectmallard.org/1.0/" type="topic" id="gtk" xml:lang="el">
<info>
  <link type="guide" xref="index" group="gtk"/>
  <desc>Πακέτο εργαλείων με πλούσια γνωρίσματα για δημιουργία γραφικών διεπαφών χρήστη</desc>
  <revision pkgversion="3.0" date="2011-04-05" status="candidate"/>

    <mal:credit xmlns:mal="http://projectmallard.org/1.0/" type="translator copyright">
      <mal:name>Δημήτρης Σπίγγος</mal:name>
      <mal:email>dmtrs32@gmail.com</mal:email>
      <mal:years>2012</mal:years>
    </mal:credit>
  
    <mal:credit xmlns:mal="http://projectmallard.org/1.0/" type="translator copyright">
      <mal:name>Τζένη Πετούμενου</mal:name>
      <mal:email>epetoumenou@gmail.com</mal:email>
      <mal:years>2010</mal:years>
    </mal:credit>
  </info>

<title>GTK+</title>

<p>Η GTK+ είναι η βασική βιβλιοθήκη που χρησιμοποιείται για την κατασκευή διεπαφών χρήστη στο GNOME. Παρέχει όλους τους ελέγχους διεπαφής χρήστη, γνωστούς και ως γραφικά συστατικά (widgets), που χρησιμοποιούν οι συνήθεις γραφικές εφαρμογές. Το μοντέρνο και αντικειμενοστραφές API της σας επιτρέπει να δημιουργείτε ελκυστικές και προηγμένες διεπαφές χρήστη, χωρίς να χρειάζεται να ασχοληθείτε με τις λεπτομέρειες χαμηλού επιπέδου της σχεδίασης και της επικοινωνίας με συσκευές.</p>

<p>Πέρα από τα βασικά γραφικά συστατικά, όπως είναι τα κουμπιά, τα κουτάκια επιλογών και τα πεδία κειμένου, η GTK+ παρέχει επίσης πανίσχυρα API MVC (Model-View-Controller) για τη χρήση προβολών δέντρου, πεδίων κειμένου πολλαπλών γραμμών και ενεργειών στα μενού και τις εργαλειοθήκες.</p>

<p>Στη GTK+ τα γραφικά συστατικά τοποθετούνται στα παράθυρα σύμφωνα με ένα μοντέλο συσκευασίας σε πλαίσια. Οι προγραμματιστές απλά καθορίζουν πώς θα συσκευαστούν τα γραφικά συστατικά εντός των πλαισίων που τα περιέχουν, χωρίς να χρειάζεται να τα τοποθετήσουν σε συγκεκριμένες θέσεις χρησιμοποιώντας απόλυτες συντεταγμένες. Η GTK+ διασφαλίζει ότι τα παράθυρα θα μπορούν να χωρέσουν όλο το περιεχόμενό, αλλάζοντας αυτόματα το μέγεθος των παραθύρων όποτε χρειάζεται.</p>

<p>Επειδή η GTK+ παρέχει ένα ιδιαίτερα ευέλικτο API, η ανάπτυξη νέων γραφικών συστατικών για χρήση σε εφαρμογές GTK+ είναι ιδιαίτερα εύκολη. Υπάρχουν αρκετές βιβλιοθήκες τρίτων μερών που παρέχουν πρόσθετα γραφικά συστατικά, ενώ πολλοί προγραμματιστές δημιουργούν ειδικά γραφικά συστατικά για τις εφαρμογές τους.</p>

<p>Η GTK+ αναλαμβάνει να χειριστεί τις δύσκολες λεπτομέρειες των διεπαφών χρήστη και της διάδρασης με το χρήστη και παρέχει ένα απλό αλλά ισχυρό API, που σας επιτρέπει να επικεντρωθείτε στις λεπτομέρειες της εφαρμογής σας. Οι εφαρμογές που αναπτύσσονται με τη GTK+ υιοθετούν αυτομάτως το θέμα και τις γραμματοσειρές του χρήστη, συνεργάζονται χωρίς προβλήματα με τις τεχνολογίες προσιτότητας, και γενικά συμπεριφέρονται ακριβώς όπως αναμένουν οι χρήστες.</p>

<list style="compact">
  <item><p><link href="http://developer.gnome.org/gnome-devel-demos/stable/image-viewer.c.html">Μάθημα GTK+</link></p></item>
  <item><p><link href="http://developer.gnome.org/gtk3/stable/">Εγχειρίδιο αναφοράς του GTK+</link></p></item>
  <item><p><link href="http://gtk.org/">Η ιστοσελίδα του GTK+</link></p></item>
</list>
</page>
