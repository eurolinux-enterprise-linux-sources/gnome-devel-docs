<?xml version="1.0" encoding="utf-8"?>
<page xmlns="http://projectmallard.org/1.0/" type="topic" id="gstreamer" xml:lang="el">
<info>
  <link type="guide" xref="index" group="gstreamer"/>
  <desc>Αναπαραγωγή, δημιουργία και χειρισμός ήχου, βίντεο και άλλων μέσων</desc>
  <revision pkgversion="3.0" date="2011-04-05" status="candidate"/>

    <mal:credit xmlns:mal="http://projectmallard.org/1.0/" type="translator copyright">
      <mal:name>Δημήτρης Σπίγγος</mal:name>
      <mal:email>dmtrs32@gmail.com</mal:email>
      <mal:years>2012</mal:years>
    </mal:credit>
  
    <mal:credit xmlns:mal="http://projectmallard.org/1.0/" type="translator copyright">
      <mal:name>Τζένη Πετούμενου</mal:name>
      <mal:email>epetoumenou@gmail.com</mal:email>
      <mal:years>2010</mal:years>
    </mal:credit>
  </info>

<title>GStreamer</title>

<p>Το GStreamer είναι μια ισχυρότατη βιβλιοθήκη πολυμέσων για την αναπαραγωγή, δημιουργία και επεξεργασία ήχου, βίντεο και άλλων πολυμέσων. Μπορείτε να χρησιμοποιήσετε το GStreamer για να παρέχετε αναπαραγωγή ήχου και βίντεο, να κάνετε εγγραφή από διάφορες πηγές, καθώς και να επεξεργάζεστε αρχεία πολυμέσων. Το GStreamer από μόνο του παρέχει κωδικοποίηση και αποκωδικοποίηση για διάφορες μορφές, ενώ μπορούν να χρησιμοποιηθούν και πρόσθετα για την υποστήριξη επιπλέον μορφών.</p>

<p>Το GStreamer παρέχει μια ευέλικτη αρχιτεκτονική, σύμφωνα με την οποία η επεξεργασία των πολυμέσων γίνεται μέσω μιας διοχέτευσης στοιχείων. Κάθε στοιχείο μπορεί να εφαρμόζει φίλτρα στο περιεχόμενο όπως κωδικοποίηση ή αποκωδικοποίηση, συνδυασμό πολλαπλών πηγών, ή μετασχηματισμό του περιεχόμενου πολυμέσων. Η αρχιτεκτονική αυτή επιτρέπει την τυχαία διάταξη των στοιχείων, κάτι που προσφέρει στο GStreamer τη δυνατότητα να παράγει σχεδόν ό,τι αποτέλεσμα μπορείτε να φανταστείτε. Επιπλέον, το GStreamer έχει σχεδιαστεί με γνώμονα τη χαμηλή επιβάρυνση, και άρα μπορεί να χρησιμοποιείται από εφαρμογές με αυξημένες ανάγκες σε λανθάνοντα χρόνο.</p>

<p>Το GStreamer παρέχει ένα ισχυρότατο API για την επεξεργασία πολυμέσων, παρέχει όμως και εύχρηστες ρουτίνες για την απλή αναπαραγωγή πολυμέσων. Το GStreamer μπορεί να δημιουργεί αυτόματα διοχετεύσεις για την ανάγνωση και αναπαραγωγή αρχείων στις μορφές που υποστηρίζει, επιτρέποντάς σας να προσθέτετε εύκολα ήχο και βίντεο στην εφαρμογή σας.</p>

<p>Η αρχιτεκτονική του GStreamer επιτρέπει τη χρήση προσθέτων για την προσθήκη κωδικοποιητών, αποκωδικοποιητών και διαφόρων φίλτρων περιεχομένου. Οι εξωτερικοί προγραμματιστές μπορούν να παρέχουν πρόσθετα για το GStreamer, τα οποία καθίστανται αυτομάτως διαθέσιμα σε όλες τις εφαρμογές που χρησιμοποιούν το GStreamer. Τα πρόσθετα μπορούν να αφορούν την υποστήριξη νέων μορφών πολυμέσων, ή νέα εφέ και λειτουργίες.</p>

<p>Χρησιμοποιήστε το GStreamer οποτεδήποτε χρειαστείτε να διαβάσετε ή να αναπαράγετε πολυμέσα, ή αν η εφαρμογή σας κάνει επεξεργασία ήχου ή βίντεο. Η χρήση του GStreamer διευκολύνει την ανάπτυξη της εφαρμογής σας και σας παρέχει δοκιμασμένες λύσεις για την κάλυψη των αναγκών σας.</p>

<list style="compact">
  <item><p><link href="http://gstreamer.freedesktop.org/data/doc/gstreamer/head/manual/html/index.html">Εγχειρίδιο ανάπτυξης της εφαρμογής GStreamer</link></p></item>
  <item><p><link href="http://gstreamer.freedesktop.org/data/doc/gstreamer/head/gstreamer/html/">Εγχειρίδιο αναφοράς του GStreamer 0.10 Core</link></p></item>
  <item><p><link href="http://gstreamer.freedesktop.org/documentation/">Ιστοσελίδα τεκμηρίωσης του GStreamer</link></p></item>
  <item><p><link href="http://gstreamer.freedesktop.org">Η ιστοσελίδα του GStreamer</link></p></item>
</list>

</page>
