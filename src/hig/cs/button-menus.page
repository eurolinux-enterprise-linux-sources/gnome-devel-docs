<?xml version="1.0" encoding="utf-8"?>
<page xmlns="http://projectmallard.org/1.0/" xmlns:uix="http://projectmallard.org/experimental/ui/" type="topic" id="button-menus" xml:lang="cs">

  <info>
    <credit type="author">
      <name>Allan Day</name>
      <email>aday@gnome.org</email>
    </credit>

    <link type="guide" xref="ui-elements"/>
    <uix:thumb mime="image/svg" src="figures/ui-elements/button-menu.svg"/>

    <include xmlns="http://www.w3.org/2001/XInclude" href="legal.xml"/>
  </info>

<title>Nabídková tlačítka</title>

<p>Jedná se o nabídku, která se otevře zmáčknutím tlačítka. Můžete ji zařadit do celé škály kontejnerů, jako jsou hlavičkové lišty, akční lišty, postranní panely nebo nástrojové lišty. Nejběžnějším příkladem jsou <link xref="header-bar-menus">nabídky hlavičkových lišt</link>.</p>

<media type="image" mime="image/svg" src="figures/ui-elements/button-menu.svg"/>

<section id="when-to-use">
<title>Kdy použít</title>

<p>Nabídkové tlačítko je způsob, jak poskytnout další činnosti a volby. Je vhodné, když je zapotřebí poskytnout doplňující činnosti a volby, které nelze pohodlně začlenit do hlavní části uživatelského rozhraní. Existují dva hlavní typy nabídkových tlačítek:</p>

<list>
<item><p><em style="strong">Překrývající nabídky</em>: zde tlačítko slouží jako rozšíření stávající sady ovládacích prvků. Můžete je vidět na příklad v <link xref="header-bar-menus">nabídkách hlavičkových lišt</link>, kde nabídka funguje jako pokračování ovládacích prvků rozmístěných přímo na hlavičkové liště. Tento přístup lze použít i po další kontejnery, jako je například akční lišta. Obecná nabídková tlačítka mohou obsahovat celou paletu různých položek, které patří do kontextu nabídky.</p></item>
<item><p><em style="strong">Jednoúčelové nabídky</em>: poskytují činnosti a/nebo volby pro konkrétní oblast funkcí. Stejným způsobem jako nabídková lišta podávají řadu nabídek pro různá témata, takže jednotlivá nabídková tlačítka mohou zastupovat skupinu funkcí, jako jsou úpravy, změna zobrazení nebo ovládání.</p></item>
</list>

<p>Nabídky poskytují jasný a jednotný způsob prezentace různorodých sad činností a nastavení. Souběžně, ale efektivněji, mohou rozhraní pro řadu úloh poskytnout rozbalovací dialogy s vloženými ovládacími prvky, jako jsou tlačítka, táhla, číselníky, seznamy a textová pole.</p>

<list>
<item><p>U každé funkce v nabídkovém tlačítku zvažte, jestli by nebylo lepší ji obsloužit jiným <link xref="ui-elements">prvkem uživatelského rozhraní</link>. Zatímco jednoduché činnosti a nastavení lze vhodně podat jako položku nabídky, u jiných tomu tak není. Konkrétně táhla, tlačítka s káčou, vypínače a textová pole poskytují funkcionalitu, které nelze jednoduše napodobit v nabídce. Obdobně, některé položky je lepší poskytnout v podobě ikony než textu – v takovém případě je tlačítko vhodnější než nabídka.</p></item>
<item><p>Pokud nabídkové tlačítko obsahuje jen málo položek, které lze lépe prezentovat jako skupinu ovládacích prvků, může být rozbalovací dialog s různými prvky uživatelského rozhraní pro uživatele zajímavější a efektivnější. Ale pozor, tento přístup se také může snadno zvrhnout do přílišné složitosti pro rozsáhlá a různorodá nabídková tlačítka.</p></item>
<item><p>V nabídkovém tlačítku můžete kombinovat i malá množství jiných prvků rozhraní, jako jsou tlačítka, táhla a přepínače (viz příklad níže). Umožňuje to, aby některé položky nabídky byly zobrazeny úspornějším způsobem nebo to poskytuje interakci, která se standardní nabídkou není možná. Dejte si ale pozor, abyste nemíchali příliš mnoho typů ovládacích prvků nebo použití nabídky neudělali příliš komplikované.</p></item>
</list>

<media type="image" mime="image/svg" src="figures/ui-elements/hybrid-button-menu.svg"/>

</section>

<section id="general-guidelines">
<title>Obecné rady</title>

<list>
<item><p>Každý kontext, ať už zobrazení nebo vymezená oblast vašeho uživatelského rozhraní, by měl obsahovat jen jedno nabídkové tlačítko.</p></item>
<item><p>Jednoúčelovému nabídkovému tlačítku přidělte vhodný popisek. I když ikona je více kompaktní, použijte ji jen v případě, kdy bude pro uživatele normálně pochopitelná. Rady na toto téma najdete v <link xref="icons-and-artwork">pokynech k používání ikon</link>.</p></item>
<item><p>Jednoúčelová nabídková tlačítka by měla být definována jasně a jednotně. Jejich položky by měly mít zjevný vztah k celkovému účelu nabídky.</p></item>
<item><p>I když můžete souběžně použít více nabídkových tlačítek, buďte opatrní se začleňováním příliš mnoha míst, které je třeba v uživatelském rozhraní rozkrývat. Čím více jich tam dáte, tím obtížnější bude pro uživatele najít ovládací prvek, který potřebuje, a zvýší se tím počet lidských chyb.</p></item>
</list>

</section>

</page>
